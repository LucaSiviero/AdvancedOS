MapReduce e le sue varianti sono riuscite a implementare con successo applicazioni a larga scala e data-intensive sui Commodity Cluster.
I commodity clusters sono classi di supercomputer al cui interno sono presenti diversi sistemi di calcolo connessi attraverso una rete di comunicazione.
Essi sono la classe dominante nel mondo dei sistemi commerciali scalabili. Nonostante non siano i più performanti, è molto probabile trovare un commodity cluster in una tipica stanza da super macchina.
MapReduce, invece, è un framework brevettato da Google che supporta la computazione distribuita su grandi quantità di cluster. Il nome deriva dalle funzioni map e reduce, sebbene il loro scopo nel framework sia uno diverso da quello tipico di queste funzioni.
La funzione Map (quella classica del paradigma della programmazione funzionale) prende in input una struttura dati e una funzione 'g'. Applica la funzione 'g' ad ogni elemento nella struttura dati e restituisce come output una nuova struttura dati di tipo uguale a quella presa in input alla funzione map. Nella struttura dati risultante viene inserito, elemento per elemento, l'immagine tramite g dell'elemento della struttura dati iniziale. Una sorta di "Apply to All" (applica a tutti nel dataset).
